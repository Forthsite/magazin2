<!DOCTYPE html>
<html lang="cs">
<head>
    <meta charset="bUTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Karpenplus: Výhoda střešních vazníků v moderním stavebnictví</title>
</head>
<body>
    <header>
    </header>
    <div id="menu">
    </div>
    <section id="main">
        <span id="header">Izolace Fuk</span>
        <span class="article-time">20.10.2022</span>
        <img src="./img/izolacefuk_webmaster.png" alt="Foukaná izolace IzolaceFuk">
        <div class="main-text">
            V České republice je ještě pořád obrovské množství starých domů, které nemají zateplený strop. Je to velký nedostatek, protože majitelé těchto domů zbytečně přicházejí o draze zaplacené teplo. Teplý vzduch stoupá vzhůru, a proto tepelné úniky stropem či střechou jsou u starých budov až čtyřicetiprocentní. Je-li tepelný odpor obvodového zdiva větší než stropní konstrukce, vzniká navíc v domě takzvaný komínový efekt. Laicky řečeno, taková stavba se chová jako komín, má tah a úniky tepla jsou ještě větší.<br><br>


            Majitele starých domů často odrazuje od zateplení stropu fakt, že si myslí, že to zásadně naruší chod jejich domácnosti, všude bude hluk a nepořádek anebo, a to je možná největší strašák, bude nutné pracně vyklízet půdu. Toto všechno ale odpadá, pokud se rozhodnete provést zateplení technologií foukané izolace.<br><br>
            
            
            Vezměme si například takový trámový strop. Na půdách starých domů s trámovým stropem se často povaluje spousta věcí, které čekají na své využití. Není ale nutné povolávat celou rodinu a začít akci „všechno dolů, zateplit a pak zase nahoru“. Stačí všechno odsunout ke straně a prostředkem půdy kolmo k trámům demontovat dvě prkna, tak, aby vznikl montážní otvor v šíři přibližně 30 cm. Tak se nám zpřístupní všechna pole mezi trámy a je možné je vyplnit izolací, která nadměrně nezatíží strop, je nehořlavá a vlivem času nemění své vlastnosti k horšímu. Navíc ani myši si na ní nepochutnají, protože je pro ně nestravitelná. Odpadá také složité a namáhavé nošení materiálu na půdu. Před domem stojí dodávka s aplikačním strojem, do kterého jeden montážník vkládá materiál a ten hadicí o průměru 8 cm putuje za pomoci vzduch přímo do zateplované konstrukce, kde druhý montážník zajišťuje, aby se materiál dostal opravdu do všech míst. Nejen, že je celá aplikace izolace velmi rychlá a obvykle nezabere víc jak jednu pracovní směnu, ale zároveň také nevzniká žádný odpad, který by zákazník musel zaplatit v podobě naúčtovaného prořezu. A úplně nejlepší na tom celém je fakt, že materiál vyplní dutinu trámového stropu dokonale bez spár a tedy nedokonalostí, tzv. tepelných mostů.<br><br>
            
            Velmi dobré uplatnění pro foukanou izolaci najdeme také v dutinách dvouplášťových pultových střech. Představa nošení balíků izolační vaty a následné složité pokládání nebo snad pěchování do takové konstrukce je prostě scifi. Montér foukaných izolací však do takové dutiny zaleze a pomocí teleskopické tyče je schopen kompletně vyplnit prostor izolací. Efekt takového zateplení je okamžitý a dům jako by dostal pokličku přes kterou nadále neutíká teplo. Majitele domů s pultovou střechou navíc poměrně často trápí přehřívání domu v létě a vhodný izolant tomuto dokáže zabránit.<br><br>
            
            A pak tu ještě máme budovy s hurdiskovým stropem. Tam už se bohužel alespoň částečnému vyklizení půdy neubráníme. V případě, že půdu takového domu zákazník nevyužívá, je možné zhotovit jen potřebné revizní lávky například ke komínu nebo světlíku a aplikaci izolace provést takzvaně „na volno“. Tady ale pozor, foukaná izolace je samozřejmě sama o sobě nepochozí, ostatně jako jakákoliv jiná izolace stropu. Výhodnějším řešením je proto namontovat lehký dřevěný rošt, který následně zafoukáme a zaklopíme buď OSB deskami nebo prkny dle přání zákazníka. Taková dokonale rovná nová pochozí podlaha změní půdu k nepoznání.<br><br>
            
            Jak jsem popsal výše, i strop starého domu lze elegantně, rychle a kvalitně zateplit za jediný den. Reálná návratnost zateplení se pohybuje v rozmezí 3 - 5 let, tedy pokud nevlastníte svůj les a nemáte neomezené množství topného dřeva. Jedná se logicky o nejvýhodnější tepelně- energetické opatření, které svému domu můžete dopřát.</div>
    </section>
    <footer>
    </footer>
    <script src="./app.js"></script>
</body>
</html>